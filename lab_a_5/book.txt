До алгоритмів симетричного шифрування належать методи шифрування, в яких
 і відправник, і отримувач повідомлення мають однаковий ключ (або, що менш
  поширено, ключі різні, але споріднені та легко обчислюються). Ці алгоритми шифрування були
 єдиними загально відомими до липня 1976.[7]
Сучасні дослідження симетричних алгоритмів шифрування зосереджено,
 в основному, навколо блочних та потокових алгоритмів шифрування та
  їхнього застосування. Блочний шифр подібний до поліалфавітного
   шифру Алберті: блочні шифри отримують фрагмент відкритого тексту
    та ключ, і видають на виході шифротекст такого самого розміру.
     Оскільки повідомлення зазвичай довші за один блок, потрібен
      деякий метод склеювання послідовних блоків. Було розроблено
       декілька методів, що відрізняються в різних аспектах. Вони
        є режимами дії блочних шифрів та мають обережно обиратись
         під час застосування блочного шифру в криптосистемі.
Шифри Data Encryption Standard (DES) та Advanced Encryption Standard
 (AES) є стандартами блочних шифрів, затверджених урядом США (однак,
  стандартизацію DES було скасовано після прийняття стандарту AES).
  [9] Не зважаючи на те, що стандарт DES було визнано застарілим,
   він (та особливо його все ще дійсний варіант triple-DES) залишається
    досить популярним; він використовується в багатьох випадках,
     від шифрування в банкоматах[10] до забезпечення приватності
      електронного листування[11] та безпечного доступу до віддалених
       терміналів.[12] Було також розроблено багато інших шифрів різної
        якості. Багато з них було зламано.[8][13]
Потокові шифри, на відміну від блочних, створюють ключ довільної
 довжини, що накладається на відкритий текст побітово або політерно,
  в дечому подібно до одноразової дошки. В потокових шифрах,
   потік шифротексту обчислюється на основі внутрішнього стану
    алгоритму, який змінюється протягом його дії. Зміна стану
     керується ключем, та, в деяких алгоритмах, ще і потоком
      відкритого тексту. RC4 є прикладом добре відомого, та
       широко розповсюдженого потокового шифру.[8]
Криптографічні гешувальні функції (англ. cryptographic hash
 functions, або англ. message digest functions) не обов'язково
  використовують ключі, але часто використовуються і є важливим
   класом криптографічних алгоритмів. Ці функції отримують дані
    (часто, ціле повідомлення), та обчислюють коротке, фіксованого
     розміру число (хеш). Якісні хешувальні функції створені
      таким чином, що дуже важко знайти колізії (два відкритих
       тексти, що мають однакове значення хешу).
Коди аутентифікації повідомлень (англ. Message authentication
 code, MAC) подібні до криптографічних хешувальних функцій,
  за виключенням того, що вони використовують секретний ключ
   для аутентифікації значення хешу[8] при отриманні повідомлення.
    Ці функції пропонують захист проти атак на прості хешувальні функції.